### Veri Gorsellestirme

Artan veri üretimi ve üretilen verinin işlenmesi sonucu veriden nitelikli bilgi elde edilmektedir. Klasik sorgu ve raporlamaların yetersiz kalması veri madenciliği alanında gelişmelere sebep olmuştur. Bu gelişmelerden birisi de veri görselleştirme alanında gerçekleşmiştir.

Veri görselleştirme, karmaşık veriyi kullanıcıya bilgi içeriğinin nitel bir şekilde anlaşılmasını sağlayacak ve karmaşık veri setlerini, görsellere dönüştürecek şekilde temsil etmek için grafiklerin kullanılmasıdır. Grafikler ise görüntünün bir yüzey üzerinde temsil edilmesidir. Fotoğraflar, çizimler, diyagramlar, haritalar ve diğer resimler birer grafiktir. Grafikler genelde yazı, illüstrasyon ve renkten oluşur. Bir olayın, niceliğin türlü durumlarını göstermeye ya da birkaç şey arasında karşılaştırma yapmaya yarayan, çizgilerden oluşmuş biçimlerdir. Bu biçimlerin kullanımıyla çok büyük boyutlarda ya da karmaşık veri setlerinin anlaşılması kolay olmaktadır. Ancak tek bir grafik tipi her durumda aynı sonuçları vermeyecektir. Farklı durumlar için birçok grafik tipi bulunmaktadır. Ancak doğru grafik seçimiyle en yüksek verim alınabilmektedir.

Veri analizi için Pandas kütüphanesi; veri görselleştirme için ise Matplotlib kütüphanesi araştırıldı ve örnek grafikler oluşturuldu. 

Çalışmada araştırma ve örnekleme sırasında öğrenilen ve veri görselleştirme yapılırken dikkat edilmesi gereken bazı konular aşağıdaki gibidir.
* Grafik oluştururken renklerin uyumlu olması grafikleştirilen verilerin daha anlaşılabilir olduğu gözlemlenmiştir, bunun için renk paletleri kullanılabilir.
* Hangi verinin hangi grafikle görselleştirileceğine dikkat edilmelidir. Doğru grafik türünün seçilmesi de grafik oluştururken oldukça önemlidir. Bunun için veriyi tanımak ve grafik türlerinin bilinmesi gerektiği gözlemlenmiştir. Veri görselleştirme kataloglarından yararlanılabilinir.
* Grafiğin sade ve yalın olması, fazlalıklara yer verilmemesi yine grafiğin daha anlaşılabilir olmasını sağlayacaktır.

Python Pandas ve Matplotlib kütüphaneleri kullanılarak veri analizi ve veri görselleştirme örnekleri bulunmaktadır.

Oluşturulan grafik örnekleri aşağıdaki gibidir.

![Figure_32.png](/figure/Figure_32.png)

![Figure_37.png](/figure/Figure_37.png)

![Figure_45.png](V/figure/Figure_45.png)
